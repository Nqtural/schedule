# Gymnasiearbete: Opponering

_Ni ska läsa igenom den andra gruppens arbete. Notera gärna felaktigheter eller om det fattas något i rapporten. Vid opponeringstillfället ska ni sammanfatta den andra gruppens arbete. Sedan ska ni framföra två bra saker med arbetet och en förbättringspunkt. Ni ska också kunna svara på frågor om ert eget arbete._   

---

## Förutsättningar

Enskilt eller i grupp.

## Resurser

* "[Konsten att opponera](https://www.iei.liu.se/stat/statsvetenskap-3/kandidatuppsats/filarkiv-kandidatuppsats/1.315936/konsten-att-opponeragissur.pdf)"   
* "[Opponering](https://www.youtube.com/watch?v=k0FWQWwO6Ks)" (18 min)   

## Uppgiftsbeskrivning

Förutom att själv göra en undersökning och skriva en rapport så ska eleverna också ge respons på andras arbeten och därmed bidra till att dessa arbeten blir ännu bättre.

### Oppositionsseminarie

Efter att ni lämnat in rapporterna så kommer ni delas in seminariegrupper. Varje elev/grupp i seminariegruppen blir tilldelad en rapport som man blir huvudopponent till. Ni ska sedan gå igenom uppsatserna och förbereda er inför opponeringen.    

Varje seminarium pågår i ungefär en och en halv timme då man diskuterar rapporterna. Varje rapport diskuteras i sammanlagt ca 20 minuter. De som arbetat i grupp genomför opponeringen tillsammans men självklart ska varje person i gruppen kunna svara för arbetet i sin helhet. Det gäller både det egna arbetet och det arbete gruppen ska opponera på.

Det finns tre aktörer vid ett opponeringsseminarium. Den som har skrivit rapporten kallas respondent (svarare), den som har läst rapporten och ska ge respons på den kallas opponent. Övriga deltagare är seminariedeltagare. Följande ordning följs på seminariet:

1) Vi börjar med att opponenterna/granskarna har ordet. De frågar författarna om dessa vill lägga till, förklara eller ändra något. Sen sammanfattar opponenterna hur de har uppfattat texten/förslaget, och kollar med författarna om det stämmer så. Sen tar de ställning till frågan om förslaget är i sig konsistent (sammanhängande), dvs. om antaganden, omständigheter, åtgärder och resultat-bedömning hänger ihop rent logiskt.

2) Här går frågan till andra deltagare hur de har uppfattat saken.

3) Vi går in på ev. detaljer, delresonemang etc. (författarna kan förklara, ta till sig, slå ifrån sig, etc).

4) Starka och svaga sidor (inte ”det här tycker vi om” utan ”det här är viktigt därför att ...”). Och frågar övriga deltagare.

5) Avslutningsvis lämnar opponenterna och övriga deltagare förbättrings- och förändringsförslag.

6) Det hela hålls i vetenskaplig-rationell ton med syfte att förbättra arbetet som granskas.

## Förväntat resultat




Genomförd opposition. 




---

Detta dokument är licenserat under Creative Commons BY-SA. Bilder och fotografier tillhör respektive upphovsman, och befinner sig inte nödvändigtsvis under en Creative Commons-licens.

Dokumentet är skapat och uppdaterat av Ronnie Johansson (@mrronniejohansson på GitHub).