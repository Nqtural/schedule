# Webbutveckling 1: CSS-ramverk

_Nu när du kan grunderna och kan skriva kod själv är det dags att lära sig arbeta med andras kod. I denna uppgiften kommer du skapa en sida med hjälp av CSS-ramverket Bootstrap._

---

## Förutsättningar

Enskild uppgift.

## Resurser

* [Bootstrap](https://getbootstrap.com/)   
* [Bootstrap Build](https://bootstrap.build/)   
* [Cat Ipsum](https://fungenerators.com/lorem-ipsum/cat/)   
* [placekitten](https://placekitten.com/)   

## Uppgiftsbeskrivning   

Bestäm dig först för ett färgschema. Välj ut en primärfärg och en sekundärfärg som går bra ihop. Bestäm också en nyans av vitt och en nyans av svart. Dessa fyra färger kommer vara de du använder till din sida.   

Skapa en ny projektkatalog och döp den till "cssramverk". Skapa filerna index.html och main.css i din nya katalog. Öppna filerna i VScodium och fyll html-filen med alla de grundläggande taggarna som behövs för din sida (som DOCTYPE, meta charset, head, body, osv). Skapa ett Bootstrap-tema utifrån ditt valda färgschema och ladda ned till katalogen. Länka in Bootstrap CDN, ditt Bootstrap-tema och main.css i html-filen. Länka in Bootstraps JavaScript-bibliotek endast om det behövs. 

> Tips! När du länkar in flera CSS-dokument är det extra viktigt att du håller koll på i vilken ordning du laddar in dem   

Använd nu Bootstrap för att bygga en sida. Sidan får innehålla hur många Bootstrap-komponenter som helst, men allra minst följande:  

* Bootstraps grid för all layout 
* 3 Cards 
* 1 navbar 
* 1 Carousel 

Använd Cat Ipsum och placekitten för att lägga till content till ditt html-dokument. 

## Förväntat resultat   

En vacker och unik sida om katter! 

### Vilka filer?   

Skapa ett 7Zip-arkiv av din arbetskatalog.   

### Var skall de lämnas in?   

På vår lärplattform [It's Learning](https://stenungsund.itslearning.com/) finns ett kursrum vid namn _"Webbutveckling 1"_, under _Innehåll_ / _Inlämningar_ hittar du en inlämningskatalog med samma namn som den här uppgiften. 

---

Detta dokument är licenserat under Creative Commons BY-SA. Bilder och fotografier tillhör respektive upphovsman, och befinner sig inte nödvändigtsvis under en Creative Commons-licens.

Dokumentet är skapat och uppdaterat av Kenneth Frantzen (@seetee på GitHub).
