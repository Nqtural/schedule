# Webbutveckling 1: Min Fula Lilla Sida

_Det är inte lätt att vara nybörjare._  
_Alla webbutvecklare börjar från början, och det första de producerar brukar sällan se bra ut._  
_Så varför inte se till att få det ur systemet direkt? På så sätt kan vi sedan gå vidare och skapa snyggare grejer._  
_Denna uppgiften går ut på att du skall lära dig grunderna i webbutveckling, och samtidigt göra en riktigt ful liten sida._

![Exempel på tidigare arbete](https://user-images.githubusercontent.com/19572359/164434992-869c0759-2cbf-4fe4-9313-cb35a6ab2bef.png)

---

## Förutsättningar

Enskild uppgift.

## Resurser

*   [Firefox Developer Edition](https://www.mozilla.org/sv-SE/firefox/developer/)
*   En texteditor. 
*   [7Zip](https://www.7-zip.org/)
*   [HTML Dog](https://htmldog.com/)
    *   [HTML Beginner](https://htmldog.com/guides/html/beginner/) och [CSS Beginner](https://htmldog.com/guides/css/beginner/)
    *   [HTML Intermediate](https://htmldog.com/guides/html/intermediate/) och [CSS Intermediate](https://htmldog.com/guides/css/intermediate/)
    *   [HTML Advanced](https://htmldog.com/guides/html/advanced/) och [CSS Advanced](https://htmldog.com/guides/css/advanced/)

> Tips! Om du kör Windows som OS finns [Microsoft Anteckningar](https://support.microsoft.com/sv-se/windows/hj%C3%A4lp-i-anteckningar-4d68c388-2ff2-0e7f-b706-35fb2ab88a8c) förinstallerat. 

## Uppgiftsbeskrivning

Du skall nu skapa din första webbsida.

[HTML Dog](https://htmldog.com/) innehåller tre avsnitt om HTML och tre avsnitt om CSS. Du skall läsa dessa avsnitt, i ordning, och implementera majoriteten av det du lär dig i din Fula Lilla Sida. Testa de exempel som ges, pröva att ändra värden och ordningen på instruktionerna för att bli bekant med och få förståelse för hur språken fungerar.

![](https://user-images.githubusercontent.com/19572359/164436013-cf35c51e-4e6c-4978-ad61-708f6c6d4416.png)

Börja med att skapa en ny [katalog](https://sv.wikipedia.org/wiki/Katalog_(datorteknik)) på valfri plats i [filsystemet](https://sv.wikipedia.org/wiki/Filsystem). Skapa i denna en katalog som heter _bilder_, en fil som heter _index.html_ och en fil som heter _main.css_. Både html- och css-filer är vanliga textfiler, så du kan [skapa en textfil](https://www.wikihow.com/Make-a-New-File-in-Windows) och byta filändelse till html eller css. Lägg sedan bilder du använder under projektets gång i underkatalogen bilder. Se Bild 2 för ett exempel av hur det kan se ut.

Den resulterande sidan får med fördel vara riktigt ful.

## Förväntat resultat

I slutet av den här uppgiften förväntas du ha skapat en ful liten sida bestående av minst ett html-dokument och minst ett css-dokument. Sidan skall innehålla alla de moment som återfinns i HTML- och CSS-delarna på HTML Dog.

### Vilka filer?

Skapa ett 7Zip-arkiv av din arbetskatalog.

### Var skall de lämnas in?

På vår lärplattform [It's Learning](https://stenungsund.itslearning.com/) finns ett kursrum vid namn _"Webbutveckling 1"_, under _Innehåll_ / _Inlämningar_ hittar du en inlämningskatalog med samma namn som den här uppgiften.

---

Detta dokument är licenserat under Creative Commons BY-SA. Bilder och fotografier tillhör respektive upphovsman, och befinner sig inte nödvändigtsvis under en Creative Commons-licens.

Dokumentet är skapat och uppdaterat av Kenneth Frantzen (@seetee på GitHub).
